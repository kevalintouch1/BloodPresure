<!DOCTYPE html>
<html>
<head>
	<link rel="stylesheet" type="text/css" media="all" href="style.css">
</head>
<body>
<p> क्या आपको पता है हृदय रोगों से हर वर्ष लगभग 10 लाख मौतें होती हैं? इसीलिए अपने हृदय के स्वास्थ्य पर नजर रखना और जल्द ही जीवनशैली में आवश्यक बदलाव करना बहुत महत्वपूर्ण है। अपने रेस्टिंग हार्ट रेट का विश्लेषण करना, हृदय के स्वास्थ्य को निर्धारित करने का एक आसान तरीका है। अभी अपनी हृदय गति को ट्रैक करना सीखना आपके भविष्य के लिए लाभदायक हो सकता है। </p>
<p>हार्ट रेट को पल्स रेट भी कहा जाता है, यह एक मिनट में हृदय की धड़कन की संख्या (बीपीएम) बताता है। किसी भी समय, आपकी हृदय गति आपके शरीर की शारीरिक जरूरतों और आपके जीवन के कई अन्य कारकों पर निर्भर करती है। </p>
<h3>कारक जो हृदय गति पर असर डालते हैं:</h3>
<p><strong>कार्डियोवैस्कुलर रोग या मधुमेह:</strong> यदि आपको ऐसा कोई रोग है, तो आपका हृदय आवश्यकता से कम रक्त पम्प करता है जिससे हृदय गति बढ़ सकती है।<br>
</p>
<p><strong>खाद्य और पेय पदार्थ:</strong> कॉफी, चाय और सोडा जैसे पेय पदार्थ आपकी हृदय गति बढ़ा सकते हैं। संतुलित आहार का सेवन करना और अपने आहार में अवेकाडो, अखरोट और हरे पत्तों जैसे स्वास्थ्यकर खाद्य पदार्थों को शामिल करना काफी महत्वपूर्ण है। ध्यान रखें कि विशेषज्ञ अब खाद्य पिरामिड की नहीं बल्कि MyPlate अनुपात की सलाह देते हैं।<br>
</p>
<p><strong>दवाएं:</strong> अस्थमा यानी दमा की दवाएं, एंटीबायोटिक, सर्दी खांसी की दवाएं और एंटीडिप्रेसन्ट जैसी कुछ दवाएं आपकी हृदय गति पर प्रभाव डाल सकती हैं। यदि आप चिंतित हैं तो अपने डॉक्टर से बात करें।<br>
</p>
<p><strong>शरीर का आकार:</strong> शरीर का वजन अधिक होने से आपकी धमनियों और शिराओं पर तनाव पड़ता है जिससे आपकी हृदय गति तेज हो सकती है।<br>
</p>
<p><strong>तनाव का स्तर:</strong> यदि आप बहुत तनाव में हैं, तो आपके हृदय से एड्रेनलिन का स्राव होता है जिससे हृदय गति बढ़ जाती है। अपने तनाव को कम करने का प्रयास करें।<br>
</p>
<p><strong>सक्रियता और स्वास्थ्य का स्तर:</strong> आपकी हृदय गति में आपकी सक्रियता के स्तर की अहम भूमिका है। आपका हृदय एक मांसपेशी है, इसलिए आप उस पर जितना काम करेंगे वह उतनी ही मजबूत और दक्ष बनेगी। LifeSpan फिटनेस उपकरणों की सहायता से अपने जीवन में अधिक सक्रियता लाएँ।<br>
</p>
<p>अपने रेस्टिंग हार्ट रेट (आरएचआर) की गणना करना आपके कार्डियोवैस्कुलर स्वास्थ्य का एक साधारण संकेतक है। एक स्वस्थ हृदय जो अच्छी स्थिति में है, उसे शरीर में रक्त पम्प करने के लिए इतनी बार नहीं धड़कना पड़ता है। एक स्वस्थ हृदय मजबूत और दक्ष होता है, आपके पूरे शरीर में कुशलता से ऑक्सीजन का संचार करते हुए उच्च दर पर अधिक रक्त पंप करता है। सावधान रहें, बहुत कम या बहुत अधिक आरएचआर रीडिंग किसी अंतर्निहित स्वास्थ्य समस्या का संकेत हो सकता है। </p>
<h3>रेस्टिंग हार्ट रेट की गणना कैसे करें</h3>
<p> आरएचआर को मापना आसान है और हार्ट रेट चेस्ट स्ट्रैप के साथ इसे मिनटों में मापा जा सकता है। या आप अपने आरएचआर को बस एक टाइमर की सहायता से भी माप सकते हैं। आप बस एक आरामदायक वातावरण में बैठ जाएँ, गहरी साँस लें और शांत हो जाएँ। बैठे रहें और 5-10 मिनट जितनी देर संभव हो हिले-डुलें नहीं, शरीर को आराम करने दें। </p>
<p>पर्याप्त समय बीत जाने पर, तर्जनी और मध्यमा उँगलियों से हल्का दबाते हुए अपनी रेडियल धमनी या कलाई में अंदर की तरफ की नाड़ी ढूंढें। 10 सेकंड में हुई बीट्स या धड़कन की संख्या गिनने के लिए डिजिटल स्टॉपवॉच या सेकंड की सुई वाली घड़ी का प्रयोग करें। </p>
<p>इस गणना को दो या तीन बार दोहराएँ और अपना औसत नंबर निकालें। आरएचआर प्राप्त करने के लिए इस संख्या का 6 से गुणा कर दें। उदाहरण के लिए, यदि 10 सेकंड में 12 बीट्स हैं तो आपका आरएचआर 72 बीपीएम (12 x 6 = 72) होगा। </p>
<p>अपनी हृदय गति को नियमित रूप से जाँचें। आप हार्ट रेट चेस्ट स्ट्रैप और स्मार्टवॉच जैसे उपकरणों की सहायता से हृदय गति आसानी से माप सकते हैं। इसके अलावा, कई ट्रेडमिलों में हैंडल पर हार्ट रेट सेन्सर लगा होता है जिससे आप कसरत के दौरान सटीक रीडिंग ले सकते हैं। समय के साथ-साथ अपना सही आरएचआर जानने के लिए नियमित रूप से आरएचआर जाँचें और उसका रिकॉर्ड रखें। </p>
<h3>इन संख्याओं का क्या अर्थ है ?</h3>
<p>यह रेस्टिंग हार्ट रेट चार्ट उम्र और शारीरिक अवस्था के अनुसार आरएचआर की सामान्य रेंज बताता है। याद रखें, आपके हार्ट रेट पर कई चीजों का प्रभाव पड़ता है इसलिए उन कारकों को ध्यान में रखें। </p>
<p>अंततः आपका हृदय भी एक मांशपेशी ही है जिसे स्वस्थ रखने की ट्रिक वही है जैसे आप अपनी किसी अन्य मांशपेशी को मजबूत बनाते हैं। संतुलित आहार का सेवन करें और अपने लिए उपयुक्त कार्डियो व्यायाम करें। LifeSpan में, हम सभी के कल्याण में विश्वास करते हैं, चाहे आप जीवन के किसी भी चरण में हों। चाहे आपको अपने रक्तचाप को समझने में मदद चाहिए या जानना हो कि कौन सी एक्सर्साइज़ साइकल आपके लिए सर्वश्रेष्ठ है, हम हमेशा आपके साथ हैं। </p>
<p>Source: <strong><a href="https://www.lifespanfitness.com/blogs/news/your-resting-heart-rate-what-is-normal-and-healthy">lifespanfitness.com</a></strong></p>
<p>&nbsp;</p>
<p>&nbsp;</p>
</body>
</html>