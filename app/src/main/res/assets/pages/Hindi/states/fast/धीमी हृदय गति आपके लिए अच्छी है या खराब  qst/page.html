<!DOCTYPE html>
<html>
<head>
	<link rel="stylesheet" type="text/css" media="all" href="style.css">
</head>
<body>
<p><strong> ब्रेडीकार्डिया, या धीमी हृदय गति की संभावना उम्र बढ़ने के साथ बढ़ती जाती है – और स्वास्थ्य समस्याओं का संकेत हो सकती है </strong></p>
<p>आप उम्मीद करते हैं कि उम्र बढ़ने के साथ आपका शरीर थोड़ा धीमा हो जाएगा लेकिन यदि आपका हृदय धीमा हो जाए तो यह अच्छी बात है या बुरी ? </p>
<p>धीमी हृदय गति (या हृदय गति कम होना) को ब्रेडीकार्डिया भी कहा जाता है, और बुजुर्गों में अक्सर यह समस्या देखी जाती है। कार्डियोलॉजिस्ट होजे बाएज-एस्कुडेरो, एमडी कहते हैं कि “जैसे जैसे लोग बूढ़े होते जाते हैं, उनके हृदय के इलेक्ट्रिकल सिस्टम में कभी-कभी थोड़ी टूट-फूट होती रहती है। जिसके फलस्वरूप, सामान्य लय धीमी हो जाती है।” </p>
<p>डॉ. होजे बाएज-एस्कुडेरो बताते हैं कि धीमी हृदय गति के बारे में चिंता कब होनी चाहिए – और किन संकेतों और लक्षणों का ध्यान रखना चाहिए। </p>
<h3>धीमी हृदय गति क्या है ?</h3>
<p> डॉक्टरों के अनुसार 60 बीट प्रति मिनट (बीपीएम) या उससे कम होने पर हृदय गति धीमी मानी जाती है। वास्तव में, यदि आपको ब्रेडीकार्डिया है तो भले ही आप जग रहे हों और सक्रिय हों, आपका रेस्टिंग हार्ट रेट 60 से कम होगा। इसके विपरीत, जागते समय सामान्य रेंज 60 से 100 बीपीएम होती है। </p>
<h3>गतिविधि के आधार पर किस हार्ट रेट को धीमी हृदय गति माना जाता है ?</h3>
<p> अधिकतर युवा व्यक्तियों, उच्च प्रशिक्षित एथलीट और नियमित कसरत करने वाले लोगों की व्यायाम करते समय हृदय गति – 60 बीपीएम से कम – होने पर सामान्य और स्वस्थ मानी जाती है। </p>
<p>रात की नींद के लिए भी ऐसा ही है। जब आप सो रहे होते हैं, आपकी हृदय गति 40 से 60 बीपीएम तक गिर जाती है। </p>
<h3>धीमी हृदय गति का कारण क्या है ?</h3>
<p>धीमी हृदय गति के कई कारण हो सकते हैं। </p>
<p><strong>हृदय में खराबी आना</strong></p>
<p>ब्रेडीकार्डिया का सबसे आम कारण हृदय के प्राकृतिक पेसमेकर, साइनस नोड में खराबी आना है। यह नियंत्रित करता है कि हृदय के ऊपर और नीचे के चैंबर शरीर में कितनी जल्दी रक्त पंप करेंगे। </p>
<p><strong>एवी ब्लॉक </strong></p>
<p>ब्रेडीकार्डिया का दूसरा कारण अलिंद-निलय यानी एट्रिओवेंट्रिकुलर ब्लॉक (एवी ब्लॉक) हो जाना है, जिससे ऊपरी और निचले चैंबर ठीक से कॉम्यूनिकेट नहीं करते हैं और आपकी हृदय गति कम हो जाती है। </p>
<p>डॉ. होजे बाएज-एस्कुडेरो कहते हैं “यह हृदय के अंदर वर्चुअल इलेक्ट्रिकल केबल और तार होने जैसा है”। “जैसे-जैसे उम्र बढ़ती है ये खराब होने लगते हैं। बुजुर्गों को दी जाने वाली सामान्य दवाएं भी ब्रेडीकार्डिया को बढ़ा सकती हैं।” </p>
<p><strong>आयु </strong></p>
<p>ब्रेडीकार्डिया होने का एक सबसे आम कारण है आयु। यह बीमारी 65 वर्ष से अधिक के पुरुषों और महिलाओं में आम है। </p>
<p><strong>कुछ बीमारियों या कंडीशन का होना </strong></p>
<p>बीमारियों या कुछ कंडीशनों के कारण ब्रेडीकार्डिया हो सकता है। इसमें शामिल हैं:</p>
<p><strong>1. कोरोनरी आर्टरी रोगों के कारण दिल का दौरा पड़ना। </strong></p>
<p><strong>2. रक्त में बैकटेरियल संक्रमण जो आपके हृदय पर हमला करता है। </strong></p>
<p><strong>3. आपके हृदय की मांसपेशी में सूजन। </strong></p>
<p><strong>4. थायराइड फंक्शन धीमा होना। </strong></p>
<p><strong>5. इलेक्ट्रोलाइट का असंतुलन। </strong></p>
<p><strong>6. रक्त में बहुत अधिक पोटेशियम होना। </strong></p>
<p><strong>7. कुछ विशेष दवाएं, जिसमें बीटा-ब्लॉकर और एंटीरिद्मिक शामिल हैं। </strong></p>
<p>डॉ. होजे बाएज-एस्कुडेरो कहते हैं कि जन्मजात हृदय दोष, मधुमेह या लंबे समय से उच्च रक्तचाप, ये सभी ब्रैडीकार्डिया की संभावना को बढ़ा सकते हैं। </p>
<h3>धीमी हृदय गति के लक्षण क्या हैं ?</h3>
<p>धीमी हृदय गति होना और कोई लक्षण न दिखना संभव है। हालांकि, यदि आपको लक्षण हैं और आप उन्हें नज़रअंदाज़ कर रहे हैं तो इससे आगे जाकर गंभीर समस्याएँ हो सकती हैं। </p>
<p>यदि आपको निम्न में से कोई लक्षण महसूस हो रहा हो और हृदय गति कम हो तो डॉक्टर से संपर्क करें: </p>
<p><strong>1. ऊर्जा की कमी। </strong></p>
<p><strong>2. आंतरिक बल यानी स्टेमिना कम होना। </strong></p>
<p><strong>3. चक्कर आना। </strong></p>
<p><strong>4. कमजोरी। </strong></p>
<p><strong>5. सीने में दर्द। </strong></p>
<p><strong>6. भ्रम होना/ याददाश्त संबंधी समस्याएँ। </strong></p>
<p><strong>7. दिल घबराना या फड़फड़ाहट। </strong></p>
<h3>क्या ब्रेडीकार्डिया के लिए उपचार की जरूरत होती है ? </h3>
<p>यदि आपकी हृदय गति धीमी है लेकिन आपको कोई लक्षण नहीं दिख रहे हैं तो चिंता की कोई बात नहीं। हालांकि, इसके संकेतों को जानना चाहिए क्योंकि कुछ मामलों में ब्रेडीकार्डिया का उपचार जरूरी होता है। </p>
<p>उदाहरण के लिए, यदि आपकी हृदय गति 30 से से नीचे चली जाती है, तो शायद आपके मस्तिष्क को पर्याप्त ऑक्सिजन नहीं मिल रही है। बेहोशी, सर चकराना और साँस फूलना जैसे लक्षण दिख सकते हैं। आपके हृदय में रक्त जमा हो सकता है जिससे कोंजेस्टिव हार्ट फेल हो सकता है। </p>
<h3>अपने हार्ट रेट को मॉनिटर करने का महत्व </h3>
<p>यदि आप धीमी हृदय गति के लिए चिंतित हैं तो कारण जानने के लिए अपने डॉक्टर से मिलें। आपके डॉक्टर आपकी सामान्य गतिविधियों के बारे में पूछ सकते हैं और शरीर की जाँच कर सकते हैं। </p>
<p>आपके हृदय के इलेक्ट्रिकल सिग्नल मापने के लिए वे इलेक्ट्रोकार्डियोग्राम (ईकेजी) का प्रयोग कर सकते हैं, जिससे यह देखा जा सकता है कि वे ठीक से फायर कर रहे हैं या नहीं। 24-घंटे का मॉनिटर पहनने से डॉक्टर को यह जानने में मदद मिलेगी कि आपका हृदय समय के साथ कैसा काम कर रहा है।</p>
<p>जब डॉक्टर तय करते हैं कि आपको उपचार की जरूरत है तो वे दवाओं और पहले से मौजूद बीमारी को इसका कारण नहीं मानते हैं। कभी-कभी दवाएं बदलने से या ऐसी ही कोई रणनीति अपनाने से समस्या ठीक हो सकती है। </p>
<p>डॉ. होजे बाएज-एस्कुडेरो के अनुसार, यदि ऊपर दिए गए तरीकों से बात नहीं बनती है तो हृदय गति बढ़ाने के लिए छोटा सा ऑपरेशन करके पेसमेकर डाला जा सकता है। </p>
<p>हालांकि, वह इस बात पर भी ज़ोर देते हैं कि ब्रेडीकार्डिया कोई आपात स्थिति नहीं है, इसलिए डॉक्टर के पास इसका सही उपचार चुनने का समय होता है। </p>
<p>डॉ. होजे बाएज-एस्कुडेरो कहते हैं, “आमतौर पर, ब्रेडीकार्डिया में हमें स्थिति को आँकने का और यह देखने का समय मिल जाता है कि कोई दूसरी कंडीशन इसकी जिम्मेदार तो नहीं है। फिर हम दवाओं को एडजस्ट कर सकते हैं या आवश्यकतानुसार कोई और कदम उठा सकते हैं।” </p>
</body>
</html>