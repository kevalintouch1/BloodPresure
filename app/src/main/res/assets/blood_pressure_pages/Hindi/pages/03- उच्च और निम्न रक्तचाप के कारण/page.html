<!DOCTYPE html>
<html>
<head>
	<link rel="stylesheet" type="text/css" media="all" href="style.css">
</head>
<body>
<h3>उच्च और निम्न रक्तचाप के कारण </h3>
<p>हृदय पूरे शरीर में रक्त पंप करता है। रक्त को रक्त वाहिकाओं में भेजा जाता है और फिर वे पूरे शरीर रक्त पहुँचाती हैं। स्वस्थ रहने के लिए, आपको संतुलित रक्तचाप बनाए रखना होता है क्योंकि आपकी सेहत काफी हद तक आपके रक्तचाप के स्तर पर निर्भर करती है। आपके शरीर के अंग हृदय, किडनी, मस्तिष्क और पेट केवल तभी काम कर सकते हैं जबकि आपका रक्तचाप सामान्य हो। </p>
<h2>सामान्य रक्तचाप : </h2>
<p> सामान्य रक्तचाप 120/80 होता है। ऊपरी मान सिस्टोलिक रक्तचाप है और नीचे वाला डायस्टोलिक रक्तचाप है। 120/80 से कम स्तर निम्न रक्तचाप होता है और इससे ज्यादा उच्च रक्तचाप की श्रेणी में आता है। आपको कई तरह के एहतियाती उपाय अपनाकर अपना रक्तचाप संतुलित रखना चाहिए। </p>
<h2>हाइपरटेंशन </h2>
<p> हाइपरटेंशन का एक और नाम उच्च रक्तचाप है। इस परिस्थिति में, धमनियाँ सख्त हो जाती हैं, इससे रक्त का सुचारु संचरण मुश्किल हो जाता है। धमनियों के सख्त हो जाने को एथेस्लेरोसिस कहलाता है। उच्च रक्तचाप के कारण किडनी रोग, पक्षाघात, और यहाँ तक कि हृदय फेल होना आदि हो सकते हैं। </p>
<h3>उच्च रक्तचाप के कारण : </h3>
<p><strong> हाइपरटेंशन या उच्च रक्तचाप के कई कारण हो सकते हैं। कुछ कारण नीचे दिये गए हैं : </strong><br>
</p>
<p><strong>• तनाव </strong></p>
<p><strong>• बढ़ती उम्र </strong></p>
<p><strong>• आनुवंशिकता; परिवार में पीढ़ियों से चलने वाले रोग </strong></p>
<p><strong>• स्लीप एपनिया </strong></p>
<p><strong>• थायरॉइड और एड्रीनल विकार </strong></p>
<p><strong>• अधिक मात्र में सोडियम का सेवन </strong></p>
<p><strong>• मोटापा </strong></p>
<p><strong>• धूम्रपान </strong></p>
<p><strong>• अल्कोहल का सेवन </strong></p>
<p><strong>• किडनी रोग</strong></p>
<p>ये कुछ अनुमानित कारक हैं जिनका परिणाम हाइपरटेंशन हो सकता है। <br>
</p>
<h2>तनाव : </h2>
<p> जब आप तनावपूर्ण परिस्थिति में होते हैं, शरीर में हार्मोनों का अधिक मात्रा में स्राव होता है। आपका हृदय अधिक तेजी से धड़कने लगता है और आपकी रक्त वाहिकाएं संकरी हो जाती हैं। इससे उच्च रक्तचाप हो सकता है। शुरुआत में, तनाव आपके रक्तचाप पर थोड़ा ही असर डालता है। समय के साथ, ये प्रभाव बढ़ते जाते हैं और अचानक हृदयाघात या पक्षाघात का कारण बनते हैं। </p>
<h2>बढ़ती उम्र : </h2>
<p> आयु और वंश उच्च रक्तचाप के सबसे आम कारण हैं। जब पुरुष और महिलाएं 50 की उम्र पार कर जाते हैं, तो उनमें हाइपरटेंशन होने की संभावना अधिक होती है। उन्हें दैनिक रूप से दवाएं लेनी होती हैं। उन्हें अपना रक्तचाप हर दिन मापना चाहिए। 50 या अधिक आयु होने पर, हार्ट अटैक और पक्षाघात की अधिक संभावना होती है। इसलिए, अधिक आयु वाले लोगों को अपनी सेहत के प्रति अधिक जिम्मेदार और सावधान होना चाहिए। छोटी सी लापरवाही से भी गंभीर समस्याएँ हो सकती हैं। </p>
<h2>आनुवंशिकी : </h2>
<p> उच्च रक्तचाप परिवार में पीढ़ियों से चलता है क्योंकि यह आनुवांशिक होता है। आपको यह अपने माता-पिता या उनके माता-पिता से मिल सकता है। अगर आप इस समस्या के बारे में अच्छी तरह जानते हैं, आपको शुरू से एहतियाती उपाय करने चाहिए। अगर आप उचित आहार लेते हैं और डॉक्टर की सलाह से दवाएं लेते हैं, तो इससे मदद मिलेगी। </p>
<h2>वंश : </h2>
<p> हाईपरटेंशन के कई कारणों में इसे शामिल नहीं किया गया है, लेकिन यह भी एक कारण हो सकता है। हाल ही में अमेरिका में, यह विश्लेषण किया गया कि अश्वेत लोगों पर हाइपरटेंशन का प्रभाव गोरे लोगों की तुलना में अधिक होता है। 65 की उम्र के बाद, अश्वेत महिलाओं में उच्च रक्तचाप होने की संभावनाएं बढ़ जाती हैं। </p>
<h2>स्लीप एपनिया : </h2>
<p> स्लीप एपनिया बहुत खतरनाक होता है। यह हृदय और मस्तिष्क में अधिक रक्त पंप करने के लिए दिमाग को मजबूर करता है। परिणामस्वरूप, धमनियों की दीवारों पर दबाव पड़ता है और उच्च रक्तचाप का कारण बनता है। जब आप सो रहे होते है, आपको मालूम भी नहीं पड़ता कि क्या हो रहा है। अगर आप अपने डॉक्टर से इस बारे में परामर्श लें तो सहायता मिल सकती है। </p>
<h2>नमक का सेवन : </h2>
<p> नमक और उच्च रक्तचाप के बीच संबंध गौर करने योग्य है। सबसे अच्छा उदाहरण जापान में रहने वाले लोग हैं। जापान के उत्तरी द्वीप में रहने वाले लोग अन्य क्षेत्रों या देशों में रहने वाले लोगों की तुलना में अधिक नमक खाते हैं। इसलिए, वे हाइपरटेंशन से पीड़ित हैं। कुछ लोग नमक के प्रति संवेदनशील होते हैं, जिसका अर्थ है थोड़े से नमक के सेवन से उनका रक्तचाप बढ़ सकता है। पहले तो, आपको बहुत अधिक पैकेट बंद भोजन खाने से परहेज़ करना चाहिए और आपको बाज़ार का खाना खाने से भी बचना चाहिए क्योंकि उसमें बहुत अधिक नमक होता है। जब आप नमक का सेवन कम करते हैं, आपका रक्तचाप अपने आप ही सामान्य हो जाता है। </p>
<h2>मोटापा : </h2>
<p><strong> मोटापा सभी बीमारियों की जड़ है: बढ़ी हुई चर्बी उच्च रक्तचाप का कारण होती है। ज्यादा चर्बी इकट्ठा हो जाने से गुर्दों पर दबाव पड़ता है और अंततः हाइपरटेंशन हो जाता है। उच्च रक्तचाप के कारण गंभीर किडनी रोग हो जाते हैं और व्यक्ति को जीवनभर दर्द सहना पड़ता है। इसलिए अपने आहार को संतुलित रखने और वज़न घटाने के लिए स्वास्थ्यकर व्यायाम करने का प्रयास करें। आप नियमित रूप से व्यायाम करके वज़न घटा सकते हैं। </strong></p>
<h2>धूम्रपान और अल्कोहल का सेवन : </h2>
<p> अल्कोहल का अत्यधिक सेवन करने से आम आदमी की तुलना में हाइपरटेंशन होने का खतरा डेढ़ से दोगुना बढ़ जाता है। यह अंतर और भी अधिक हो जाता है अगर कोई रोज़ 5 पेग से ज्यादा शराब पीता है। हाइपरटेंशन अल्कोहल के सेवन से समानुपातिक है। </p>
<p>धूम्रपान से हृदय संबंधी अन्य रोग हो सकते हैं, परंतु यह सीधे हाइपरटेंशन से संबंध नहीं रखता है। लेकिन, सिगरेट बार-बार पीने से रक्तचाप तेजी से और अस्थायी रूप से बढ़ सकता है। </p>
<h2>निम्न रक्तचाप </h2>
<p> 90 mmHg सिस्टोलिक और 60 mmHg डायस्टोलिक से कम रक्तचाप को निम्न रक्तचाप या हाइपोटेंशन कहलाता है। गंभीर निम्न रक्तचाप जीवन घातक हो सकता है। </p>
<h3>निम्न रक्तचाप के कारण : </h3>
<p><strong> निम्न रक्तचाप के कई कारण हो सकते हैं जैसे :</strong><br>
</p>
<h2>गर्भावस्था</h2>
<p> गर्भावस्था निम्न रक्तचाप का प्रमुख कारण है। जब एक महिला गर्भवती होती है, उसका पूरा रक्तसंचरण सिस्टम विस्तारित हो जाता है, और रक्त को बच्चे के शरीर में भी पहुंचाना होता है। इसलिए, रक्तचाप सामान्य से कम हो जाता है। जब आपका रक्तचाप कम होता है तो आपका सर चकराता है, लेकिन बच्चे का जन्म हो जाने के बाद, रक्तचाप सामान्य हो जाता है। </p>
<h2>पानी की कमी </h2>
<p> जब कोई व्यक्ति पर्याप्त मात्रा में पानी नहीं पीता है, हमारे शरीर का सिस्टम सही तरीके से काम नहीं कर पाता; और परिणामस्वरूप रक्त की मात्रा कम हो जाती है और रक्तचाप कम हो जाता है। जब आपका शरीर ठीक से काम नहीं करता, तो यह चक्कर आने, उल्टी आने और कई अन्य स्वास्थ्य समस्याएँ उत्पन्न करता है। </p>
<h2>आहार में पोषक तत्वों की कमी </h2>
<p> जब आप पर्याप्त मात्रा में पोषक तत्व नहीं लेते हैं, तो साफ बात है कि आपका रक्तचाप सामान्य से कम हो जाएगा। आपके आहार में सोडियम (नमक) की कमी निम्न रक्तचाप का मुख्य कारण है। आपके शरीर के लिए पोषक तत्व अनिवार्य हैं और नमक का सेवन करना रक्तचाप संतुलित रखने के लिए बहुत महत्वपूर्ण है। </p>
<h2>गंभीर इन्फेक्शन (संक्रमण) और खून बह जाना </h2>
<p> बहुत से इन्फेक्शन निम्न रक्तचाप की निशानी हो सकते हैं। आपके शरीर में कोई भी इन्फेक्शन जैसे पेट में या आंतों में, रक्तचाप को घटाता है। जब हेमोरेज जैसी गंभीर चोट से शरीर से खून बह जाता है, तो रक्त की मात्रा सामान्य से कम हो जाती है और अत्यंत गंभीर हाइपोटेंशन की स्थिति बन जाती है। </p>
<h3>निष्कर्ष : </h3>
<p><strong> ऊपर हाइपरटेंशन और हाइपोटेंशन के सभी कारण बताए गए हैं। हाइपरटेंशन आपके स्वास्थ्य पर प्रतिकूल प्रभाव डालता है। रक्तचाप का अचानक बढ़ना हार्ट अटैक या पक्षाघात का कारण बन सकता है। नाक से खून बहना आपको बड़े नुकसान से बचा सकता है। </strong><br>
</p>
<p><strong>अगर आप बड़ी उम्र के व्यक्ति हैं तो आपको नियमित रूप से अपना रक्तचाप मापना चाहिए। यदि आप हाइपरटेंशन के रोगी हैं, तो आपको अपनी दवाएं नियमित रूप से लेनी चाहिए। आशा है कि उच्च और निम्न रक्तचाप से जुड़े सभी सवालों के जवाब आपको मिल गए होंगे। </strong></p>
</body>
</html>